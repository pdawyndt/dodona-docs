.. _for_students:

Dodona voor studenten
=====================

Als student kan je :ref:`registreren <registreren>` voor één of meer **cursussen** (modules). Elke cursus bevat een reeks **oefeningen** die gegroepeerd zijn in **oefeningenreeksen**. Voor elke oefening kan je herhaald :ref:`oplossingen indienen <oplossing indienen>` die automatisch beoordeeld worden en van feedback worden voorzien. Deze acties vereisen echter dat je over een :ref:`gebruikersaccount <gebruikersaccount>` beschikt en dat je :ref:`aangemeld <aanmelden>` bent op Dodona.

.. TODO: overweeg om de term module te gebruiken in plaats van cursus


.. _gebruikersaccount:

.. important::

    Om te kunnen aanmelden moet je over een **gebruikersaccount** beschikken op Dodona. Via deze gebruikersaccount kan je je :ref:`gebruikersprofiel instellen <gebruikersprofiel instellen>` met je persoonlijke voorkeuren voor de :ref:`natuurlijke taal <taal instellen>` en de :ref:`tijdzone <tijdzone instellen>` die door Dodona gebruikt worden. Daarnaast worden alle acties die je op het platform uitvoert — zoals het :ref:`registreren voor cursussen <registreren>` of het :ref:`indienen van oplossingen <oplossing indienen>` — aan je gebruikersaccount gekoppeld.

    Je kan zelf geen gebruikersaccount aanmaken. Dodona maakt automatisch een gebruikersaccount aan als je aanmeldt via een gebruikersaccount van één van deze instellingen:

      * Universiteit Gent (UGent)
      * Universiteit Hasselt (UHasselt)
      * Hogeschool West-Vlaanderen (Howest)
      * Hogeschool Gent (HoGent)
      * Katholieke Universiteit Leuven (KU Leuven)
      * H.-Hartcollege Waregem
      * Sint-Bavohumaniora Gent
      * College Ieper

    Voor authenticatie via bestaande gebruikersaccounts van externe instellingen ondersteunt Dodona zowel `SAML <https://nl.wikipedia.org/wiki/Security_Assertion_Markup_Language>`_ als `OAuth <https://nl.wikipedia.org/wiki/OAuth>`_. Vraag een ICT-beheerder of lesgever van je instelling om :ref:`contact op te nemen met team Dodona <contact opnemen>` als je graag alle gebruikersaccounts van je instelling toegang wilt geven tot Dodona. Deze dienstverlening is gratis.

.. _startpagina:
.. _aanmelden:

Aanmelden
---------

Navigeer naar de **startpagina** van `Dodona <https://dodona.ugent.be>`_ en klik op **Aanmelden** in de navigatiebalk (bovenaan elke pagina) of op de knop **Aanmelden** centraal op de startpagina.

.. image:: login.nl.png

.. TODO: tweede pijl toevoegen naar knop **Aanmelden** in de navigatiebalk

Selecteer de instelling die de gebruikersaccount beheert waarmee je wilt aanmelden. Daarna volg je de instellingsspecifieke aanmeldingsprocedure

.. image:: institution.nl.png

.. TODO: afbeelding met nieuwe layout van instellingen toevoegen

.. note::

    Voor sommige instellingen moet je op het einde van de aanmeldingsprocedure expliciet toestemming geven voor het uitwisselen van gebruikersinformatie tussen de instelling en Dodona. Vaak hoef je dit slechts éénmaal te doen voor elke computer waarmee je aanmeldt. Dodona gebruikt deze informatie enkel voor intern beheer van gebruikersaccounts.

Nadat je met succes bent aangemeld, kom je terecht op je persoonlijke :ref:`homepagina <homepagina>`. Rechts in de navigatiebalk zie je de naam van de gebruikersaccount waarmee je bent aangemeld. Indien dit de eerste keer is dat je bent aangemeld op Dodona, werd er een nieuwe gebruikersaccount voor je aangemaakt.

.. TODO: overwegen om de term homepagina te vervangen door startpagina, waarbij je dan een andere startpagina te zien krijgt als je wel of niet bent aangemeld

.. image:: homepage.nl.png

.. important::

    Indien je beschikt over gebruikersaccounts bij verschillende externe instellingen, dan corresponderen deze elk met een afzonderlijke gebruikersaccount op Dodona.

.. TODO: nagaan of we onder de naam van de gebruiker in de navigatiebalk in het klein ook de naam van de instelling kunnen zetten waaraan de gebruiker verbonden is; op die manier kan een gebruiker met accounts van meerdere instellingen zien met welke account hij momenteel is ingelogd

.. TODO: omschrijving van speciale manier van aanmelden voor gebruikers met een tijdelijk account, inclusief de medeling voor gebruikers die over een tijdelijk account beschikken; nu we werken met meerdere identity providers moet de omschrijving van die boodschap ook bijgewerkt worden (verwijst nu nog naar UGent)


.. _afmelden:

Afmelden
--------

Je kan enkel afmelden als je momenteel :ref:`aangemeld <aanmelden>` bent. Kies hiervoor **Afmelden** in het **gebruikersmenu** aan de rechterkant van de navigatiebalk. Daarna ben je afgemeld op Dodona en opent de browser een extra tab/venster met een bevestiging die aangeeft of het afmelden ook bij de externe instelling geslaagd is.


.. _taal instellen:

Instellen van de taal
---------------------

In de navigatiebalk vind je uiterst links een keuzemenu waarmee je de natuurlijke taal kan instellen die door Dodona gebruikt wordt. Momenteel is het platform enkel beschikbaar in het Nederlands en in het Engels.

.. TODO: screenshot van navigatiebalk met uitgeklapt keuzemenu voor selectie van de natuurlijke taal

.. TODO: eventueel nog uitleg geven hoe de initiële instelling van de taal gebeurt

.. TODO: aangeven of de taalinstelling wel of geen deel uitmaakt van je gebruikersprofiel

.. note::

    De taalweergave van de vaste componenten van Dodona (menubalken, cursusstructuur, mededelingen, ...) vallen onder de verantwoordelijkheid van het platform, en volgen altijd de instelling van de natuurlijke taal.

    De naam en de inhoud van een cursus liggen vast. Deze componenten zijn niet afhankelijk van de instelling van de natuurlijke taal, en de gebruikte natuurlijke taal werd gekozen door de lesgever die de cursus heeft opgesteld.

    De naam en de omschrijving van een oefening zijn afhankelijk van de instelling van de natuurlijke taal. Indien bij het opstellen van de oefening een vertaling voorzien werd van de naam en de omschrijving in de natuurlijke taal die je hebt ingesteld, dan zullen deze componenten van de oefeningen ook in die taal worden weergegeven. De taal die gebruikt wordt in de feedback is een gedeelde verantwoordelijkheid van de judge en de instellingen van de oefening, maar ook hierbij kan de feedback afhankelijk gemaakt worden van de instelling van de natuurlijke taal.

.. TODO: nagaan of we de cursusinhoud wel taalafhankelijk kunnen maken

.. TODO: aangeven waarop wordt teruggevallen indien geen vertaling voorhanden is van de naam en de omschrijving van de oefening voor de natuurlijke taal die werd ingesteld


.. _gebruikersprofiel:
.. _gebruikersprofiel instellen:

Instellen van het gebruikersprofiel
-----------------------------------

Navigeer naar je **gebruikersprofiel** door te kiezen voor **Mijn profiel** in het gebruikersmenu aan de rechterkant van de navigatiebalk. Om je gebruikersprofiel bij te werken, druk je op de knop met het potlood in de rechterbovenhoek van het paneel dat je gegevens bevat.

.. TODO: screenshot van gebruikersprofiel met pijl naar knop om gebruikersprofiel bij te werken

.. _tijdzone instellen:

In je gebruikersprofiel kan je de **tijdzone** instellen die gebruikt wordt voor het weergeven van alle tijdsaanduidingen op het platform (bijvoorbeeld de tijd waarop je :ref:`een oplossing hebt ingediend <oplossing indienen>` of de deadline voor een oefeningenreeks).

.. TODO: screenshot voor instellen van de tijdzone

.. TODO: eventueel aangeven op welke manier de tijdzone werd ingesteld bij het aanmaken van je gebruikersaccount

.. important::

    Indien de tijdzone die je hebt ingesteld niet overeenkomt met de lokale tijdzone zoals die door je browser gedecteerd wordt, dan krijg je bovenaan elke pagina een mededeling te zien om je erop te wijzen dat alle tijdsaanduidingen op het platform niet overeenkomen met de lokale tijdzone. Je kan deze mededeling enkel weghalen door  in je gebruikersprofiel de tijdzone in te stellen op de lokale tijdzone.

.. TODO: screenshot met waarschuwing van verkeerde tijdzone

.. TODO: omschrijving van API token toevoegen van zodra deze feature beschikbaar wordt

.. _cursus selecteren:

Selecteren van een cursus
-------------------------

.. TODO: alternatieve titel: Navigeren naar een cursuspagina

.. _homepagina:

De linkerkant van je **homepagina** bevat kaartjes van alle cursussen waarvoor je geregistreerd bent, gegroepeerd per academiejaar. Gebruik de zoekbalk bovenaan je homepagina om te zoeken naar specifieke curussen op basis van een cursusnaam, een naam van een lesgever of een academiejaar. Selecteer een cursus door op de gekleurde titelbalk van het kaartje van die cursus te klikken of door op de knop **GA NAAR DEZE CURSUS** te klikken.

.. TODO: ergens moeten we ook een plaats zoeken om de volledige uitleg te geven van de cards voor de cursussen; welke onderdelen vind een gebruiker terug op zo een card: naam cursus, academiejaar, naam lesgever(s), statistieken (aantal ingezonden oplossingen, aantal oefeningen correct opgelost), oefeningenreeksen met nakende deadlines

.. note::

    Vanop elke pagina kan je **naar je homepagina navigeren** door uiterst links in de navigatiebalk op **Dodona** te klikken.

Het gebruikersmenu aan de rechterkant van de navigatiebalk bevat onder de hoofding **Mijn vakken** ook een lijst van alle cursussen waarvoor je geregistreerd bent. Deze lijst is beperkt tot de cursussen van het meest recente academiejaar waarvoor je voor een cursus geregistreerd bent. Omdat de navigatiebalk op elke pagina beschikbaar is, vormt dit een snelle manier om één van de cursussen uit deze lijst te selecteren zonder dat je eerst naar je homepagina moet navigeren.

.. _paneel wachten op goedkeuring:

Indien je nog openstaande registraties voor curssusen hebt die wachten op goedkeuring van één van de cursusbeheerders, dan vind je die in het paneel **Wachten op goedkeuring** in de rechterkolom van je homepagina. Je kan één van deze cursussen selecteren door op de naam van de cursus te klikken.

.. TODO: hier eventueel nog een screenshot plaatsen van het paneel "Wachten op goedkeuring"

.. _cursusoverzicht:

Het **cursusoverzicht** bevat alle beschikbare cursussen waarvoor je kunt registreren,gegroepeerd per academiejaar. Navigeer naar het cursusoverzicht door te klikken op de knop **MEER CURSUSSEN...** onderaan in de rechterkolom op je homepagina. Indien je nog voor geen enkele cursus geregistreerd bent, dan kan je als alternatief ook klikken op de knop **VERKEN CURSUSSEN** naast de afbeelding op je homepagina.

.. TODO: optie "cursussen" of "cursusoverzicht" zou beschikbaar moeten zijn in het gebruikersmenu, in plaats van de tab "Admin" zoals nu het geval is; op die manier krijgt de student vanop elke pagina rechtstreeks toegang tot het cursusoverzicht

.. TODO: vervang de tekst op de knop "MEER CURSUSSEN..." in de rechterkolom van de homepagina door de tekst "CURSUSOVERZICHT"; misschien wordt deze knop zelfs overbodig als er een item wordt toegevoegd aan het gebruikersmenu

.. image:: explore_courses.nl.png

.. TODO: tweede pijl toevoegen naar knop **MEER CURSUSSEN...** aan de rechterkant van de homepagina

Gebruik de zoekbalk bovenaan het cursusoverzicht om te zoeken naar specifieke cursussen op basis van een cursusnaam, een naam van een lesgever of een academiejaar. Selecteer een cursus door op de gekleurde titelbalk van het kaartje van die cursus te klikken of door op de knop **GA NAAR DEZE CURSUS** te klikken.

.. TODO: uitleggen hoe studenten kunnen zien welke cursussen open staan voor registratie, en voor welke cursussen een registratieverzoek moet ingediend worden; op die ogenblik lijkt dit nog niet te zien in het cursusoverzicht

.. image:: courses.nl.png

.. TODO: afbeelding vervangen door een screenshot met de nieuwe layout van het cursusoverzicht; beschrijving van de functionaliteit van het cursusoverzicht moet eventueel bijgewerkt worden

.. Als voorbeeld zullen wij ons inschrijven op de cursus Scriptingtalen van het academiejaar 2017--2018.

.. _cursuspagina:

Na :ref:`selectie van een cursus <cursus selecteren>` krijg je de **cursuspagina** van die cursus te zien.

.. image:: course.nl.png

.. note::

    Bij selectie van een cursus of bij het uitvoeren van een actie binnen een cursus verschijnt de naam van de cursus naast **Dodona** aan de linkerkant van de navigatiebalk. Door in de navigatiebalk op de naam van de cursus te klikken, navigeer je terug naar de cursuspagina.


.. _manuele registratie:
.. _registreren:

Registreren voor een cursus
---------------------------

Als je navigeert naar de :ref:`cursuspagina <cursuspagina>` van een cursus waarvoor je nog niet geregistreerd bent, dan zie je bovenaan de cursuspagina een paneel dat aangeeft of en hoe je je voor de cursus kan registreren. Hierbij zijn er drie mogelijkheden:

* De cursus werkt met **open registratie**, wat betekent dat iedereen voor de cursus kan registreren zonder expliciete goedkeuring van een cursusbeheerder. Druk op de knop **REGISTREREN** om je voor de cursus te registreren.
.. image:: register.nl.png
* De cursus werkt met **gemodereerde registratie**, wat betekent dat je een registratieverzoek kan indienen dat daarna dient goedgekeurd of afgekeurd te worden door een cursusbeheerder. Pas wanneer je registratieverzoek wordt goedgekeurd, ben je ook effectief geregistreerd voor de cursus. Druk op de knop **REGISTRATIEVERZOEK INDIENEN** om een registratieverzoek voor de cursus in te dienen. Zolang je registratiebezoek nog niet werd goedgekeurd of afgekeurd door een cursusbeheerder, verschijnt in het paneel bovenaan de cursuspagina de boodschap *Je staat al op de wachtlijst.* en wordt de cursus opgelijst in het paneel **Wachten op goedkeuring** in de rechterkolom van je homepagina.
* De cursus werkt met **gesloten registratie**, wat betekent dat je zelf geen registratieverzoek kan indienen voor de cursus.

.. TODO: screenshot van cursuspagina met gemodereerde registratie
.. TODO: screenshot van cursuspagina met gemodereerde registratie waarvoor registratieverzoek werd ingediend
.. TODO: screenshot van cursuspagina met gesloten registratie
.. TODO: tekst "Je staat al op de wachtlijst." vervangen door "Je hebt al een registratieverzoek ingediend voor deze cursus."
.. TODO: eventueel nog aangeven wanneer de oefeningenreeksen zichtbaar zijn op de cursuspagina van een cursus waarvoor je nog niet geregistreerd bent

Van zodra je voor een cursus geregistreerd bent, verschijnt er ook een kaartje van die cursus aan de linkerkant van je :ref:`homepagina <homepagina>`. Indien de cursus wordt aangeboden in het meest recente academiejaar waarvoor je voor een cursus geregistreerd bent, dan wordt de cursus ook opgelijst onder **Mijn vakken** in het gebruikersmenu  aan de rechterkant van de navigatiebalk.

.. image:: homepage_after_registration.nl.png

.. TODO: behandeling van deadlines moet ergens ander staan.
.. Als er deadlines zijn voor de cursussen waar je bent voor ingeschreven zullen deze ook op je homepagina te zien zijn.

.. _registratielink:

Naast de mogelijkheid om zelf een :ref:`cursus te selecteren <cursus selecteren>` en op de :ref:`cursuspagina <cursuspagina>` de registratieprocedure te doorlopen, bestaat ook de mogelijkheid dat je een **registratielink** ontvangt (bijvoorbeeld per email). Door op de registratielink te klikken wordt de registratieprocedure opgestart voor een specifieke cursus. Deze procedure is net zoals bij :ref:`manuale registratie <manuale registratie>` afhankelijk van het feit of de cursus werkt met open, gemodereerde of gesloten registratie.


.. _uitschrijven:

Uitschrijven uit een cursus
---------------------------

Als je navigeert naar de :ref:`cursuspagina <cursuspagina>` van een cursus waarvoor je geregistreerd bent, dan zie je onder de omschrijving van de cursus een knop **UITSCHRIJVEN** waarmee je je kunt uitschrijven uit de cursus.

.. TODO: screenshot van cursuspagina met pijl naar de knop UITSCHRIJVEN

Hierdoor verdwijnt het kaartje van die cursus aan de linkerkant van je :ref:`homepagina <homepagina>`. Indien de cursus werd opgelijst onder **Mijn vakken** in het gebruikersmenu aan de rechterkant van de navigatiebalk, dan verdwijnt de cursus ook uit die lijst.


.. _oefening selecteren:

Selecteren van een oefening
---------------------------

.. TODO: alternatieve titel: Navigeren naar een oefeningpagina

.. _oefeningenreeks:
.. _oefeningenreeks deadline:
.. oefening selecteren uit oefeningenreeks op cursuspagina

Een :ref:`cursuspagina <cursuspagina>` bevat een reeks oefeningen die gegroepeerd zijn in **oefeningenreeksen**. Voor elke oefeningenreeks kan er optioneel een **deadline** ingesteld zijn die dan naast de naam van de oefening wordt weergegeven, rekening houdend met de :ref:`tijdzone <tijdzone instellen>` die je hebt ingesteld in je :ref:`gebruikersprofiel <gebruikersprofiel instellen>`. Deadlines worden in het groen weergegeven als ze nog niet verstreken zijn, en in het rood als ze verstreken zijn.

.. TODO: screenshot van oefeningenreeks met een deadline; toon oefeningen met een verschillende status, gaande van niet ingediend tot correct

Onder de naam van de oefeningenreeks staat optioneel een beschrijving, met daaronder de lijst van alle oefeningen uit de reeks. De lijst toont voor elke oefening :ref:`statistieken <oefeningenreeks statistieken>` en een :ref:`status <oefeningenreeks status>`. In de lijst zie je voor elke oefening ook een icoon dat correspondeert met de status van de laatst ingediende oplossing.

.. _oefeningenreeks statistieken:

De **statistieken** bestaan uit twee getallen :math:`c/i`. Daarbij staat :math:`i` voor het aantal studenten dat in de cursus al minstens één oplossing heeft ingediend voor de oefening en :math:`c` voor het aantal studenten dat in de cursus al minstens één *correcte* oplossing heeft ingediend voor de oefening.

.. _oefeningenreeks status:

Voor elke oefening wordt de **status** bepaald op basis van de oplossing die je als laatste in de cursus hebt ingediend voor deze oefening. Indien er een deadline werd ingesteld voor de oefeningenreeks, dan is dit de laatst ingediende oplossing voorafgaand aan de deadline.

Mogelijke weergaven van de status voor het verstrijken van de deadline of als er geen deadline is ingesteld:

+--------------------------+---------------------------------------+
| status                   | weergegeven als je                    |
+--------------------------+---------------------------------------+
| **geen oplossing**       | geen oplossingen hebt ingediend       |
|                          | (voor de deadline)                    |
+--------------------------+---------------------------------------+
| status van laatst        | minstens één oplossing hebt ingediend |
| ingediende oplossing     | (voor de deadline)                    |
+--------------------------+---------------------------------------+

.. TODO: maak verwijzing naar overzicht van mogelijke statussen van een ingediende oplossing

.. TODO: nagaan of hier ook nog iets moet gezegd worden over de gebruikte iconen voor de deadline

.. TODO: behandel nog de mogelijkheid dat er een melding staat dat je laatst ingediende oplossing een status heeft die minder goed is dan de status van een eerder ingediende oplossing

Mogelijke weergaven van de status nadat de deadline verstreken is:

+--------------------------+---------------------------------------+
| status                   | weergegeven als je                    |
+--------------------------+---------------------------------------+
| **correct**              | je laatst ingediende oplossing        |
|                          | voor de deadline correct is           |
+--------------------------+---------------------------------------+
| **deadline gemist**      | je geen oplossingen hebt ingediend    |
|                          | voor de deadline of je laatst         |
|                          | ingediende oplossing voor de deadline |
|                          | niet correct                          |
+--------------------------+---------------------------------------+

.. TODO: nagaan of hier ook nog iets moet gezegd worden over de gebruikte iconen na de deadline

Selecteer een oefening uit een oefeningenreeks door op de naam van de oefening te klikken. Bekijk het overzicht van alle oplossingen die je in de cursus hebt ingediend voor een oefening uit een oefeningenreeks door op het groter dan symbool te klikken aan de rechterkant van de oefening in de oefeningenreeks. Het overzicht bevat voor elke oplossing het tijdstip van indienen, de status en een korte samenvatting van de feedback. In het overzicht zie je voor elke ingediende oplossing ook een icoon dat correspondeert met de status van de oplossing.

.. TODO: maak verwijzing naar overzicht van mogelijke statussen van een ingediende oplossing

.. TODO: voorzien dat studenten binnen een cursus nog extra oefeningen kunnen selecteren, waarbij de submissions dan ook aan die cursus gelinkt zijn; deze oefeningen moeten dan ook op één of andere manier zichtbaar gemaakt worden op de cursuspagina; kunnen deze extra oefeningen enkel aan de cursus gelinkt worden, of kunnen ze ook aan een specifieke reeks in de cursus gelinkt worden?

.. _homepagina recente oefeningen:
.. oefening uit reeksen met deadlines selecteren op homepagina

Het bovenste paneel in de rechterkolom van je :ref:`homepagina <homepagina>` bevat een lijst **RECENTE OEFENINGEN** met maximaal vijf oefeningen waar je het laatst oplossingen voor hebt ingediend over alle cursussen heen. Selecteer een oefening uit de lijst door op de naam van de oefening te klikken. Op die manier kan je snel oefeningen selecteren waaraan je recent gewerkt hebt. Bekijk het overzicht van alle oplossingen die je in de cursus hebt ingediend voor een oefening uit de lijst door op het groter dan symbool te klikken aan de rechterkant van de oefening in de lijst. In de lijst zie je voor elke oefening ook een icoon dat correspondeert met de status van de laatst ingediende oplossing (voor de deadline).

.. TODO: oefening selecteren uit de lijst van alle beschikbare oefeningen; hiervoor moeten we eerst nog nagaan op welke manier studenten deze lijst te zien krijgen

.. _oefeningpagina:

Na :ref:`selectie van een oefening <oefening selecteren>` krijg je de **oefeningpagina** van die oefening te zien.

.. TODO: screenshot vervangen door oefening som van twee getallen
.. image:: exercise_start.nl.png

.. TODO: eenmaal de sidebar beschikbaar is, moeten we ook aangeven hoe je makkelijk andere oefeningen van dezelfde oefeningenreeks kan selecteren

.. note::

    Bij selectie van een oefening of bij het uitvoeren van een actie op een oefening verschijnt de naam van de oefening naast **Dodona** aan de linkerkant van de navigatiebalk, eventueel voorafgegaan door de naam van de cursus en de naam van de oefeningenreeks waaruit je de oefening geselecteerd hebt. Door in de navigatiebalk op de naam van de oefening te klikken, navigeer je naar de pagina van de oefening. Door in de navigatiebalk op de naam van de oefeningenreeks te klikken, navigeer je naar de oefeningenreeks op de cursuspagina. Door in de navigatiebalk op de naam van de cursus te klikken, navigeer je naar de cursuspagina.

.. TODO: eventueel in notitie screenshot met breadcrumbs toevoegen, met pijlen naar de verschillende onderdelen van de breadcrumb


.. _oplossing indienen:

Indienen van een oplossing
--------------------------

Bovenaan een :ref:`oefeningpagina <oefeningpagina>` staat een paneel met de naam en de omschrijving van de oefening. Deze zijn afhankelijk van de :ref:`taal die je hebt ingesteld <taal instellen>` in de navigatiebalk. Indien bij het opstellen van de oefening een vertaling voorzien werd van de naam en de omschrijving in de natuurlijke taal die je hebt ingesteld, dan zullen deze componenten van de oefeningen ook in die taal worden weergegeven.

Onder het paneel met de omschrijving van de oefening vind je een tweede paneel waar je een oplossing voor de oefening kan indienen. Druk op de tab **Indienen** als deze tab niet geselecteerd was, en plaats de programmacode van je oplossing in de editor. Druk daarna op de afspeelknop in de rechtbovenhoek van het paneel om je oplossing in te dienen.

.. image:: exercise_before_submit.nl.png

.. important::

    Doorgewinterde programmeurs maken voor het schrijven van software gebruik van een geavanceerde ontwikkelingsomgeving: een zogenaamde `Integrated Development Environment <https://nl.wikipedia.org/wiki/Integrated_development_environment>`_ of kortweg IDE. Voorbeelden hiervan zijn `PyCharm <https://www.jetbrains.com/pycharm/specials/pycharm/pycharm.html>`_ voor `Python <https://www.python.org/>`_ of `IntelliJ IDEA <https://www.jetbrains.com/idea/>`_ voor `Java <https://java.com/>`_. Let wel, het schrijven van programma's in dergelijke omgevingen moet evengoed nog altijd door een programmeur gebeuren. Alleen zijn er heel wat extra hulpmiddelen om het schrijven van programmacode te ondersteunen en administratie bij te houden die grote softwareprojecten met zich meebrengen.

.. note::

    Er zit geen beperking op het aantal keer dat je een oplossing kan indienen voor een oefening. Gebruik de :ref:`feedback die Dodona aangelevert <feedback bekijken>` om je oplossing steeds verder te verfijnen.


De pagina begint met een beschrijving van de oefening die je zal moeten
oplossen. Lees deze grondig. Om de oefening op te lossen gebruik je best een
apart programma (bvb. PyCharm voor Python of IntelliJ IDEA voor Java). Zo kan je
zelf eerst al kort testen of je code werkt en kan je gebruikmaken van de extra
hulp die zo'n programma's je aanbieden bij het schrijven van code.

.. Wanneer je je code hebt geschreven en je er van overtuigd bent dat ze werkt kan
je ze onderaan de pagina indienen. Normaal kan je de code gewoon kopiëren en
plakken van je extern programma. Klik op de afspeelknop om in te dienen.

.. TODO: eventueel ook nog een sectie "Selecteren van een oplossing"

.. _feedback bekijken:

Bekijken van feedback
---------------------

Als je code correct is zal de feedback er ongeveer als volgt uitzien:

.. image:: exercise_feedback_correct.nl.png

In de eerste tabs (dit kunnen er meer dan 1 zijn) kan je de testgevallen zien
die werden uitgevoerd. In de "Code" tab kan je de code die je hebt ingediend nog
eens bekijken. Het kan zijn dat er hierbij enkele annotaties staan die hints
geven over hoe je je code iets mooier had kunnen schrijven.

Als je code niet correct is zal de feedback er ongeveer als volgt uitzien:

.. image:: exercise_feedback_incorrect.nl.png

Via de kleuren bij de testgevallen kan je makkelijk zien welke testgevallen
juist zijn en welke fout zijn. Voor foute testgevallen kan je ook makkelijk het
verschil zien tussen de output van jouw code en de verwachte output. Het cijfer
in de bol naast de naam van de tab geeft aan hoeveel testgevallen fout waren.

.. TODO: sectie met uitleg hoe contact op te nemen met team Dodona

.. _contact opnemen:

Contact opnemen
---------------

Zit je bij het werken met Dodona met vragen over hoe je het platform kan gebruiken, of heb je suggesties of commentaar over hoe we het platform zouden kunnen verbeteren of uitgebreiden, neem dan contact op met team Dodona. In de voettekst onderaan elke pagina vind je een link **Contact** waarmee je naar de `contactpagina <https://naos.ugent.be/nl/contact/>`_ kan navigeren.

.. TODO: screenshot van contactpagina toevoegen
